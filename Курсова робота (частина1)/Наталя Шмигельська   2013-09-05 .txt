Наталя Шмигельська   2013-09-05 17:32:27
Всім привіт! Нещодавно відвідала піцерію «Піноккіо») Серед усіх закладів у Кривій Липі, піцерія вражає своїм цікавим дизайном) На літньому майданчику можна розслабитись на зручних-презручних шкіряних диванчиках і насолодитися приємною компанією та смачною кухнею;) Замовили ми з друзями їх сирну піцу (люблю замовляти її у різних закладах і порівнювати смак) та фірмову піцу «Тралі-Валі» (туди входить 4 види м’яса). Була приємно здивована смаком, не очікувала побачити піцу, оформлену справжніми прованськими травами. Сподобався тонкий, але не пересушений корж (хоча напевно знайдуться і такі, хто любить піцу, спечену як домашній пиріг з товстезним коржем). Замовила також салат «Капрезе» (помідори+моцарела+італійські соуси), друзі замовили стандартний «Цезар», порадували ситні порції і відповідність фотографіям в меню. Гортаючи насичене апетитними фотками меню, я помітила, що заклад орієнтується на італійську кухню, хоча можна зустріти тут і рідний нам борщ з пампушками, і деруни;) Тобто кожен може вибрати собі тут страву до смаку. Ціни помірні, за рахунок діючих бізнес-ланчів можна смачно та недорого пообідати. Хороша винна карта (присутній асортимент тільки італійського вина за смішними цінами). Ще мені пощастило отримати «комплімент» від бармена (освіжаюче італійське лімончелло;)))). Здивували низькі ціни на алкоголь, великий асортимент міцних напоїв та коктейлів. Загалом залишилися приємні враження від обслуговування, комфорту та кухні. Обов’язково повернусь в “Піноккіо»;) Раджу і вам завітати;) 